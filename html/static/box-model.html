<h1>Box model</h1>

<p>Gli elementi HTML vengono presentati al client racchiusi in
<strong>box</strong>. Le propriet&agrave; del box nel quale &egrave; racchiuso
un elemento, modificabili con CSS, determinano come questo verr&agrave;
riprodotto dal client.</p>

<h2>Tipi di box</h2>

<p>Esistono due tipologie fondamentali di box: <code>block</code> ed
<code>inline</code>. Ogni elemento appartiene per specifica ad una di queste
tipologie, ma &egrave; possibile scegliere di cambiarla utilizzando l'attributo
<strong><code>display</code></strong>.</p>

<h3><code>block</code></h3>

<p>Si estendono orizzontalmente su una riga dedicata, utilizzando l'intera
larghezza del box nel quale sono rinchiusi. Tutte le propriet&agrave;
geometriche possono essere modificate e verranno rispettate.</p>

<h3><code>inline</code></h3>

<p>Utilizzano la riga nel quale sono stati aperti, allargandosi solo quanto
basta per il loro contenuto. Alcune propriet&agrave; geometriche, come
<code>width</code> ed <code>height</code>, non vengono rispettate.</p>

<h3><code>inline-block</code></h3>

<p>Pu&ograve; essere inteso come compromesso tra <code>block</code> ed
<code>inline</code>: come inline, utilizza la riga nel quale &egrave; aperto. A
differenza di inline, consente di impostare esplicitamente <code>width</code>
ed <code>height</code>.</p>

<div class="appl">
	<p>Si &egrave; scelto di modificare il tipo di box in due istanze:</p>

	<ul>
		<li>Nel menu laterale, per trasformare i link (<code>&lt;a&gt;</code>)
		da <code>inline</code> a <code>block</code>: in questo modo occupano
		interamente	l'interno dell'elemento che li contiene, e la superficie
		cliccabile aumenta di conseguenza.</li>

		<li>Nell'header di questi blocchi di annotazioni: in questo modo
		&egrave; stato possibile impostare un margine per il contenuto
		(<code>content</code>) dello pseudo-elemento <code>::before</code>.</li>
	</ul>
</div>

<h2>Parti di un box</h2>

<p>Ogni box ha quattro aree fondamentali:</p>

<ul> 
	<li><strong>margin</strong> &egrave; la parte pi&ugrave; esterna del box,
	le cui dimensioni determinano la distanza del box dai box circostanti. Se
	anche questi dispongono di un margine non nullo, quest'area pu&ograve;
	collassare automaticamente alla misura maggiore tra le due.</li>

	<li><strong>border</strong> &egrave; la linea che delimita il box.</li>

	<li><strong>padding</strong> &egrave; la zona che separa il bordo del box
	dal suo contenuto.</li>

	<li><strong>content</strong> &egrave; la zona nel quale il
	contenuto &egrave; visualizzato.</li> 
</ul>

<div class="note"> 
	<p>Contrariamente a quanto si potrebbe pensare, di default 
	<code>width</code> ed <code>height</code> impostano la dimensione del solo
	contenuto, al quale poi andranno sommate le misure delle aree circostanti
	per ottenere le dimensioni effettive del box.</p>

	<p>&Egrave; possibile cambiare questo comportamento con:</p>

	<pre><code>box-sizing: border-box</code></pre> 

	<p>In questo modo, le misure si riferiranno all'area delimitata dal bordo.
	</p> 
</div>